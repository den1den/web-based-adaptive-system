<?xml version="1.0" encoding="UTF-8"?>
<gale:repo xmlns="http://www.w3.org/TR/xhtml1/strict"
xmlns:gale="http://gale.tue.nl/adaptation">

<gale:text tag="short" flat="true" type="creole"></gale:text>

<gale:text tag="long" type="creole"></gale:text>

<gale:text tag="default" type="creole">Hypertekst is van toenemende waarde gebleken bij
veel toepassingen, waaronder Technology-Enhanced Learning. In een papieren leerboek wordt
het materiaal in één volgorde gepresenteerd. De auteur bepaalt een volgorde die geschikt
is voor studie. In een hypertekst leiden kruisverwijzingen of links tot meer
navigatie-vrijheid. Een adaptieve hypertekst houdt rekening met informatie over de lezer
wanneer het materiaal en de links worden gepresenteerd. Acties door de lezer (bv. het
volgen van een link) kunnen invloed hebben op de informatie die het systeem over de lezer
heeft, met als gevolg een verandering in de adaptatie.

Door de jaren heen zijn veel verschillende adaptieve hypermedia systemen ontwikkeld. Deze
systemen verschillen in de manier waarop de gebruiker wordt gemodelleerd en hoe dit de
presentatie van materiaal beïnvloedt. De meesten zijn goed in staat gebleken bepaalde
typen adaptatie uit te voeren, maar ze zijn niet met elkaar te verenigen. Bovendien heeft
een adaptieve web server meer werk te doen dan een normale web server. Dit heeft vaak
geleid tot prestatie-problemen, waardoor minder vaak wordt gekozen voor adaptieve
hypertekst.

GALE (Generic Adaptation Language and Engine) is het resultaat van onderzoek dat gericht
is op het maken van een efficiënt generiek systeem voor adaptieve hypermedia dat simpel is
om te gebruiken, maar krachtig in het uitdrukken van adaptatie. Het kan vrijwel alle
adaptatie die aangetroffen wordt in andere adaptieve systemen emuleren. GALE's prestaties
maken het mogelijk om adaptieve documenten met eenzelfde snelheid te bekijken als
standaard hypertekst. Om adaptiviteit voor zoveel mogelijk auteurs binnen handbereik te
brengen, zijn er mogelijkheden om het adaptieve gedrag van andere documenten te 'erven'.
De beschrijving die het adaptieve gedrag van een document bepaalt kan hierdoor over
meerdere computers worden verspreid en door meerdere auteurs worden onderhouden. GALE
bestaat uit verschillende modules. Hierdoor is het eenvoudig uit te breiden, te integreren
in andere systemen, en de verschillende modules kunnen verspreid worden over meerdere
computers en als één geheel samenwerken.

Deze documentatie bij het proefontwerp bespreekt de historische achtergrond van GALE en
motiveert enkele ontwerp beslissingen. De voorganger van GALE, AHA!, heeft een grote
invloed gehad op het ontwerp. Verder wordt de huidige werking en het gebruik van GALE
uitgelegd om duidelijk te maken welke adaptiviteit mogelijk is. Om de waarde van adaptieve
hypertekst en de prestaties van GALE als generiek platform te onderstrepen, wordt deze
documentatie als een adaptieve hypertekst door GALE aangeboden. </gale:text>

</gale:repo>